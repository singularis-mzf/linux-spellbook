<!--

Linux Kniha kouzel, Jak se zapojit
Copyright (c) 2019, 2020 Singularis <singularis@volny.cz>

Toto dílo je dílem svobodné kultury; můžete ho šířit a modifikovat pod
podmínkami licence Creative Commons Attribution-ShareAlike 4.0 International
vydané neziskovou organizací Creative Commons. Text licence je přiložený
k tomuto projektu nebo ho můžete najít na webové adrese:

https://creativecommons.org/licenses/by-sa/4.0/

-->
<!--

-->
# Jak se zapojit

Vítám jakoukoliv projektu prospěšnou aktivitu. Pomoci projektu můžete např. tím, že...

* ... se zmíníte o projektu svým technicky zdatným přátelům, a pokud budou mít zájem, pošlete jim [odkaz](https://singularis-mzf.github.io).
* ... [opravíte drobné překlepy](#opravit-překlepy), které po mě zůstaly. (Snažím se je průběžně opravovat, ale nikdo není dokonalý.)
* ... [budete hlásit chyby](#nahlásit-chyby), na které narazíte, abych je mohl/a opravit.
* ... napíšete mi na [nové diskusní fórum](https://github.com/singularis-mzf/linux-spellbook/discussions) náměty, o jaká nová témata máte zájem.
* ... navrhnete drobná vylepšení ve stávajících kapitolách (např. nová zaklínadla či jejich přehlednější organizaci).

Pokud se chcete víc zapojit, uvítám zejména když:

* ... doplníte do [šablony.css](form%C3%A1ty/html/%C5%A1ablona.css) další barevné motivy (např. Solarized).
* ... [seženete či nakreslíte lepší ikony kapitol](#sehnat-či-nakreslit-lepší-ikony-kapitol).
* ... pokusíte se do kapitol doplnit chybějící ukázky (ale to je dost náročné, hlavně když musí být tisknutelné).
* ... vezmete si na starost kapitoly týkající se sítě (bude se vám hodit [popis syntaxe](dokumentace/syntaxe-kapitol.md)\).
* ... [založíte a budete udržovat odnož pro jinou distribuci](#založit-audržovat-odnož-pro-jinou-distribuci) (např. Fedora, Arch Linux, Manjaro apod.).

Naopak nevítám, pokud budete...

* ... hledat jinde a nedáte mi vědět. − Když řešení svého problému najdete jinde (např. na Stack Overflow) a nenapíšete mi o něm, v Linuxu: Knize kouzel se neobjeví a jiní uživatelé ho tu stejně nenajdou.
* ... čekat, než to udělá někdo jiný. − Čekat v dnešním dynamickém světě znamená neúspěch. Pokud něco chcete, musíte pro to něco udělat. Přinejmenším napsat na fórum, že byste to chtěl/a. (To je sice málo, ale stále lepší než jen čekat.)

## Opravit překlepy

Bohužel po mě při psaní zůstává celkem dost překlepů (zejména chybějících písmen).
Snažím se je po sobě opravovat, ale stále mi jich dost unikne.
Když mi takové překlepy pomůžete opravit, nezabere vám to mnoho času
a učiní to tento projekt o malý kousek lepším.

Překlepy můžete opravit buď mechanismy GitHubu (fork, pull request; pokud jde
skutečně jen o zjevný překlep, nemusíte nic vypisovat, pochopím to sám/a)
nebo mi je nahlásit e-mailem na adresu [singularis@volny.cz](mailto:singularis@volny.cz).

## Nahlásit chyby

Chyby je třeba hlásit, protože tím pomůžete nejen mě, ale také ostatním uživatelům
(a případně i sobě, pokud budete Linux: Knihu kouzel nadále používat).
Hlašte chyby buď formou „issue“ na GitHubu, nebo přímo mně e-mailem
na adresu [singularis@volny.cz](mailto:singularis@volny.cz).
(VAROVÁNÍ: Při hlášení e-mailem mi neposílejte žádný kód k zařazení do projektu,
takto zaslaný kód nebudu moci přijmout.)

Při hlášení, prosím, použijte následující postup, pokud pro vás nebude příliš náročný:

1. Pokud vám systém hlásí chybějící příkaz, zkontrolujte v sekci „Instalace na Ubuntu“ v dané kapitole, zda nepotřebujete něco doinstalovat či nastavit.
2. Pokud používáte starší verzi vanilkové příchuti *Linuxu: Knihy kouzel*, zkontrolujte nejnovější vydanou verzi příslušné vývojové řady, případně přímo zdrojové kódy na GitHubu, abyste ověřil/a, zda tam není chyba již opravená.
3. Pokud používáte jiný linux než Ubuntu nebo jinou jeho verzi než tu, pro kterou je daná verze Linuxu: Knihy kouzel především určená, pokuste se chybu zopakovat na příslušné verzi Ubuntu. (Pokud by to pro vás bylo příliš obtížné a používáte distribuci odvozenou od odpovídající verze Ubuntu, např. Linux Mint, můžete tento krok vynechat.)
4. Pokud je to možné, při hlášení se držte [vzoru](https://github.com/singularis-mzf/linux-spellbook/issues/2).

## Sehnat či nakreslit lepší ikony kapitol

Současné ikony kapitol vypadají příšerně. Jsou sice lepší než žádné ikony
(alespoň je na co kliknout), ale rozhodně zrovna neoslní.
Přijal/a bych ikony dostupné pod svobodnou licencí kompatibilní
s CC BY-SA 4.0 (tím jsou zejména vyloučeny ikony podléhající GPL).
Nepřijímám ikony, u kterých je pochybnost o autorství.

## Doplnit kapitoly týkající se sítě

Sítě mě příliš nezajímají a nevyznám se v nich, takže pokud nějaké
síťové kapitoly vůbec založím (uvažuji o kapitole Firewall),
určitě je nedodělám do stavu, ve kterém by stály za zařazení
do vanilkové příchutě. Pokud hledáte náročnější a více zodpovědný úkol,
vytvoření a údržba kapitol se síťovou tématikou může být něco pro vás.
(V tomto případě ale budete nejspíš muset kapitolu úplně dodělat,
včetně úvodu a závěru.)

## Založit a udržovat odnož pro jinou distribuci

(Např. Debian, Fedora, Arch Linux, MX Linux, OpenSUSE.)

Toto je také možnost, i když nejnáročnější ze všech.
Za odnož budete mít plnou zodpovědnost, což znamená,
že budete používat jiné označení než „vanilková příchuť“
a nejspíš vás to bude stát spoustu testování,
ladění a později i sledování vývoje vanilkové příchutě.

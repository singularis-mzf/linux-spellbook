<!--

Linux Kniha kouzel, dokumentace: Odměna za sestavení
Copyright (c) 2020 Singularis <singularis@volny.cz>

Toto dílo je dílem svobodné kultury; můžete ho šířit a modifikovat pod
podmínkami licence Creative Commons Attribution-ShareAlike 4.0 International
vydané neziskovou organizací Creative Commons. Text licence je přiložený
k tomuto projektu nebo ho můžete najít na webové adrese:

https://creativecommons.org/licenses/by-sa/4.0/

-->
# Odměna za sestavení

**STAV TEXTU:** aktuální

Vydávaná sestavení vanilkové příchuti Linuxu: Knihy kouzel
od verze 2.1 „Iveta Ivanovická“ neobsahují všechny dostupné a aktivně
vyvíjené kapitoly. To má několik důvodů:

1. Při velkém množství kapitol by se kniha stala objemnou a nepřehlednou. To je tentýž důvod, proč žádná významná linuxová distribuce ve výchozí instalaci neinstaluje všechny balíčky dostupné v repozitáři – zabrala by stovky gigabajtů místa na disku a nabídka aplikací by byla tak rozsáhlá a nepřehledná, že by ji uživatelé nechtěli používat. Totéž by se stalo Linuxu: Knize kouzel, kdyby ve výchozích sestaveních byly přítomné všechny kapitoly.
2. Projekt Linux: Kniha kouzel potřebuje přispěvatele. Přeložit projekt ze zdrojového kódu podle dodávaného návodu je první a nezbytný krok k tomu stát se přispěvatelem. Proto projekt odměňuje osoby, které tento první krok zvládnou, širším výběrem kapitol.

Pokud vám stačí formát HTML (a případně balíček DEB), návod najdete v souboru [malé-sestavení.md](malé-sestavení.md). Pokud potřebujete i PDF pro tisk, návod najdete v souboru [velké-sestavení.md](velké-sestavení.md).

Vydávané balíčky pomocných skriptů a funkcí ve formátu DEB obsahují skripty a funkce ke *všem vydaným* kapitolám, nemusíte je tedy sestavovat sám/a a nahrazovat dodávanou verzi balíčku.
